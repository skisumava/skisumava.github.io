---
layout: post
title: "Český pohár v běhu na lyžích žactva ve Vimperku"
preview-image: "/img/20220123_cp_zaci_vpk_1600.jpg"
author: Petr Steinbach
excerpt_separator: <!--more-->
---

Skupina st.žactva a U15 Fischer Ski klubu Šumava průběžně na 3.místě v republikovém mistrovství družstev! 13 pódiových umístění, 5 umístění na stupních vítězů!


O víkendu 22.-23.ledna se na Vodníku ve Vimperku konal Český pohár staršího žactva a U15 v běhu na lyžích. Závodu se zúčastnilo bezmála 300 mladých nadějí z 35 klubů z celé ČR. Byl to pro závodníky, pořadatele, trenéry i rodiče po dlouhé covidové pauze vrcholný republikový závod. Závod se konal dle platných podmínek nařízení vlády a všichni účastníci museli prokázat bezinfekčnost. 
Našim domácím vimperským sportovcům se dařilo na domácích tratích parádně!
Vybojovali 13 pódiových umístění do 6 místa, 5 krát si ski klubáci vystoupali na stupně vítězů. Emma Mánková zvítězila v kategorii st.žákyň ve skateové distanci a byla druhá v klasice. Štěpánka Krejčí byla ve stejné kategorii v klasice třetí. Maruška Machová dojela v U15 ve skatu na 3.místě, stejně tak jako Hynek Steinbach, ketrý v U15 v klasice dojel na 3.místě. 
Pódium se povedlo vybojovat Petrovi Vondrašovi a to hned 2x 4.místo, Vojtovi Zubovi a Hynku Steinbachovi také po 4.místech, Lucii Hudečkové, Matějovi Vocelkovi a Honzovi Kovářovi se povedlo umístit na 5.místech a Maruška Machová přidala 6.místo v klasice.  
V hodnocení družstev žactva patří závodníkům Fischer Ski klubu Šumava Vimperk průběžně skvělé 3.místo za týmy Liberce a Jablonce! V soutěži bodovalo prozatím 35 klubů. 
Dalším vrcholným podnikem pro žáky bude Mistrovství ČR ve Vrchlabí v termínu 25.-27. února.
Výsledky na: http://zavody.czech-ski.com/event/details/17069?returnUrl=%2Fresults%2Flist

Velkou pochvalu zaslouží i pořadatelský tým a pomocníci Ski klubu Šumava, organizaci velké akce zvládli na výbornou!


Závodníkům gratulujeme. 






 <!--more-->