---
layout: post
title: "Český pohár v běhu na lyžích na Zadově"
preview-image: "/img/20220123_cp_zaci_vpk_1600.jpg"
author: Zbyněk Pavlásek
excerpt_separator: <!--more-->
---

V pořadí již třetí závod Českého poháru v běhu na lyžích pro dorost a dospělé se konal o tomto víkendu na Zadově


Na programu byly sobotní sprinty volnou technikou a nedělní intervalové starty klasicky. Fischer Ski klub Šumava Vimperk vyslal do závodů celkem 20 závodníků a zaznamenal i vynikající individuální výsledky. Sobotní sprint v hlavní kategorii mužů jasně ovládl Tomáš Kalivoda, který zvítězil jak v kvalifikaci, tak i ve všech postupových rozjížďkách a celý závod jasně vyhrál. Do šestičlenného finále se nakonec probojoval také Jiří Mánek, který však už ve finále na nejlepší nestačil a skončil šestý. Velice dramatické bylo pak v této kategorii finále B, kde nejprve s náskokem vedl junior Šimon Pavlásek, nicméně po pádu na stadiónu ho skvěle zastoupil další náš junior Jan Řezník, toto B finále vyhrál a dojel si pro celkové 7. místo (v kategorii juniorů skončil druhý). V kategorii žen a juniorek do A finále proklouzla Anežka Honsová, která skončila celkově na 6. místě, jako třetí juniorka. V dorosteneckých kategoriích bylo největším překvapením a úspěchem šesté místo Honzy Böhma v mladších dorostencích do první dvacítky se dále probojovali: Lukáš Antoš (13), David Vyskočil (15) Tereza Czerwenková (17), Emily Zbránková (18).
Ještě o trochu lepší výsledky jsme i přes náročné sněhové podmínky zaznamenali v nedělní klasice.
Tomáš Kalivoda dlouho bojoval o prvenství s Honzou Šrailem (SCPL), který objel celý závod soupaž a nakonec byl rychlejší o necelou půlminutu před Tomášem, třetí Tomáš Dufek z Jablonce pak ztratil na vítěze již skoro 2 minuty. Mezi juniory skončil na druhém místě Šimon Pavlásek, v závodě celkově sedmý, čtvrtý junior a celkově 11. místo zaznamenal v sezónním maximu Antonín Honsa, kousek za ním pak na třináctém místě dojel Jirka Mánek, který drží skvělou druhou příčku v průběžném hodnocení Českého poháru. Mezi ženami si výborně vedla naše juniorka Anežka Honsová. Prakticky celý závod se pohybovala na celkovém třetím místo mezi ženami, které jí nakonec o pár vteřinek uteklo… Skončila tedy čtvrtá v celkovém pořadí a jasně vyhrála kategorii juniorek.
Z dorosteneckých kategorií nám největší radost udělal Lukáš Antoš na pátém místě mezi mladšími dorostenci, kousek za ním příjemné překvapení víkendu Honza Böhm na 9.místě. Hezky závodily také mladší dorostenky Tereza  Czerwenková (16) a Emily Zbránková (18), a dále si za podvedený výkon zaslouží pochvalu starší dorostenec David Vyskočil na 11. místě. 
Kompletní výsledky na www.sport-casomira.cz







 <!--more-->