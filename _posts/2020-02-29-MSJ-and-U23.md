---
layout: post
title: "Rekordní zastoupení vimperského lyžování na MSJ a MS U23"
preview-image: "/img/msj.jpg"
author: Zbynek Pavlásek
excerpt_separator: <!--more-->
---

Právě dnes, s sobotu 29.2. 2020, bude zahájeno mistrovství světa v klasickém lyžování pro kategorie juniorů a lyžařů do 23 let v německém Oberwiesenthalu. V rámci osmnáctičlenné reprezentace ČR se těchto vrcholných světových závodů zúčastní i pět současných či bývalých studentů **Sportovního gymnázia Vimperk**, současných či bývalých členů **Fischer Ski klubu Šumava Vimperk**.

<!--more-->

Mezi juniory nás budou reprezentovat **Jakub Švejda a Šimon Pavlásek**, v juniorkách potom **Barbora Havlíčková a Adéla Nováková** a konečně v kategorii muži U23 pak Tomáš Kalivoda. V náročném programu čekají na závodníky tři individuální závody (sprint volně, intervalový start klasicky a hromadné starty na dlouhých tratích volně) a štafety, které jsou zařazeny na závěr tohoto podniku. Mezi největší želízka v ohni v rámci české výpravy bude určitě patřit Barbora Havlíčková v distančních závodech, Adéla Nováková ve sprintu i Tomáš Kalivoda v kategorii do 23 let.Za zmínku stojí také účast dalšího absolventa SG Martina Hojdekra, který na akci působí jako člen servisního týmu. Budeme držet palce našim zástupcům a děkujeme za výbornou reprezentaci našeho města.


Takto početné zastoupení vimperáků v rámci vrcholné světové akce je historicky rekordní a troufám si tvrdit, že krom talentu a tréninkové píle sportovců, má značný podíl také domácí tréninkové zázemí na Vodníku. Právě tato generace, reprezentující nás nyní na mistrovství světa ( ke které patří i současní biatlonisté Ondra a Jirka Mánkovi), mohla od svých dětských let využívat ke svým tréninkům v té době jedinečné podmínky. Važme si toho, pokusme se společně najít cestu dalšího rozvoje tohoto krásného areálu hojně využívaného nejen vrcholovými sportovci ale i širokou veřejností.
