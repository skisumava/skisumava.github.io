---
layout: post
title: "Granty na podporu sportu Jihočeského kraje 2020"
preview-image: "/img/jck.jpg"
author: Zbynek Pavlásek
excerpt_separator: <!--more-->
---

Kvalitnější sportování ve Ski klubu Šumava Vimperk díky krajským grantům.



Téměř ve všech tréninkových skupinách našeho klubu se projevila finanční podpora sportu z našeho
Jihočeského kraje. Náš klub byl úspěšný v při rozdělování krajských grantů na sport v těchto
kategoriích: 1)sportovní činnost dětí a mládeže do 18 let; 2) podpora činnosti Sportovního střediska
mládeže; 3) podpora činnosti Sportovního centra mládeže a konečně 4) individuální podpora
vynikajících sportovců ve věkové kategorii nad 18 let.
Finance z krajských grantů směřovaly zejména do vylepšení materiálního vybavení ( nákup nových
lyží, holí, kolečkových lyží či sporttesterů i jiných tréninkových pomůcek). Dále bude moci náš
klub využívat při pořádání sportovních akcí nový stan 3x3m a malou elektrocentrálu. Druhou
oblastí kam byly směřovány prostředky z krajských grantů byla podpora pobytových výcvikových
táborů a podpora účasti na republikových i mezinárodních závodech. Další část financí putovala též
na nákup lyžařských vosků a servisního vybavení. V neposlední řadě se nám podařilo díky grantům
Jihočeského kraje finančně trochu přispět dobrovolným trenérům jako odměnu za jejich náročnou
práci. Děkujeme tedy tímto našemu kraji za podporu a doufáme, že nám bude nakloněn při
rozdělování grantů i v dalších letech.

 <!--more-->