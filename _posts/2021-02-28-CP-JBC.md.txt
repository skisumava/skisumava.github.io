---
layout: post
title: "FIS ČP v běhu na lyžích v Jablonci nad Nisou"
preview-image: "/img/20200227_ahonsova_cp_jbc.jpg"
author: Karel Hudeček
excerpt_separator: <!--more-->
---

Díky výjimce hlavní hygieničky stihli lyžaři běžci absolvovat ještě před nástupem tvrdších protiepidemických opatření třídenní celorepublikový závod Českého poháru v běhu na lyžích dorostu a dospělých s mezinárodní účastí v Jablonci nad Nisou v termínu 25.-28.2.
Program začínal pátečními sprinty volně, v sobotu pokračoval intervalovými starty opět volnou technikou a závodní program byl zakončen hromadnými starty klasickou technikou. Závody provázelo přímo jarní počasí, nedělní okruhy musely být dokonce zkráceny pro nedostatek sněhu v některých lesních úsecích tratě a tak se jich jelo více.

Z vimperského Fischer Ski klub Šumava Vimperk se závodů zúčastnilo celkem 18 závodníků (13 v dorosteneckých kategoriích a 5 v kategorii dospělých a juniorů). Všichni předváděli velice pěkné výkony, na hranici individuálních možností.  Celkově byly pro nás asi nejlepší nedělní závody s hromadnými starty. 

Z nejlepších výsledků vybíráme: Tomáš Kalivoda v hlavní kategorii mužů zvítězil v pátek a v neděli, v sobotu obsadil druhé místo. Jirka Mánek zazářil druhým místem v kvalifikaci sprintu, v distančních závodech obsadil 10. (sobota) a 9.místo (neděle). Šimon Pavlásek byl v distancích dvakrát třetí mezi juniory, v celkovém pořadí pak bral, těsně za Jirkou 11. a 10. místo.
 
V dorosteneckých kategoriích se nejlépe dařilo Anežce Honsové (starší dorostenka), která byla v sobotních i nedělních závodech vždy těsně za stupni vítězů na 5. (sobota) resp. 4. místě (neděle). Její bratr Antonín zajel také parádní výkony na dlouhých tratích a nakonec bral dvě šestá místa v kategorii starších dorostenců. V neděli skončil jen těsně za ním Jan Řezník na 8. místě, který se blýskl hned v pátek při kvalifikaci sprintu třetím místem, bohužel po kolizi pak skončil ve čtvrtfinále.

Mezi mladšími dorostenci si ještě umístění v první desítce vybojovali Jakub Steinbach (8. místo mass start klasicky),  David Vyskočil 2x9.místo v obou distancích.

Velice pěkně závodili i ostatní závodníci našeho klubu, a to i přesto že pro některé to byly první velké závody v sezóně i v dosavadní kariéře. Kompletní výsledkový servis na www.sport-casomira.cz, případně na stránkách svazu lyžařů ČR v sekci závodů, běh na lyžích.

Zbyněk Pavlásek, trenér

 <!--more-->